---
layout: post
title: "6-4-57"
date: 2014-04-23 03:40:02 +0100
comments: true
categories: 
---

Κεντρικαί φυλακαί Λευκωσίας 6.4.957

Δέσποιναν Ταπακκούδη Χλώρακαν Πάφου

Αγαπητή μου γυναίκα,

Ευρίσκομαι εις το Γενικόν Νοσοκομείον Λευκωσίας απο τες 26 Μαρτίου. Τες 27 έκαμα εγχείρησιν της μύττης και τώρα έγινα καλά. Μήν ανησυχής καθόλου, είμαι πάρα πολύ καλά, και σε δύο τρείς μέρες θα ξεβώ απο το Νοσοκομείον. Χθές σε είδα μιάν ματιάν στον διάδρομον του Νοσοκομείου στο όνειρον μου αλλά δέν μπόρεσα να σ ταθώ να σε κουβεντιάσω, γιατί όπως ξέρεις απαγορεύεται. Αργότερα έμαθα ότι ζήτησαν πληροφορίες για την υγείαν μου απο την Πάφον, τηλεφωνικώς. Επίσκεψιν εάν θα έρθετε να έρθετε στες 11 ή 12 του μηνός, ή τες 15 . Δηλαδή Πέμπτην, Παρασκευήν ή Δευτέραν. Νομίζω το ξέρεις ότι όταν είμεθα στο Νοσοκομείον απαγορεύονται οι επισκέψις, σου το είπα μιάν ημέραν στην επίσκεψιν. Ως την Τετάρτην θα φροντίσω απωσδήποτε να ξεβώ απο το Νοσοκομείον. Πέρασα πολύ καλά τες μέρες μου εδώ, έχομεν αρκετήν και καλήν περιποίησιν απο τες νοσοκόμες, τους νοσοκόμους και τους γιατρούς . μήν έχης καμιάν ένοιαν για μέναν. Θέλω να κάμης ακόμη λίγην υπομονήν, και ελπίζω σύντομα να ανταμωθούμεν ελεύθεροι. Η εγχείρηση μου έγινεν πολύ καλά. Με έκαμεν ο κ. Τεμριώτης. Είχα κόκκαλον και με εμπόδιζε να αναπνεύσω. Τώρα αναπνέω ελεύθερα. Ελπίζω να μήν χαθή και τούτον τα γράμμα όπως άλλα προηγουμένως. Ελπίζω να σε βρή καλά και να σου δώση ακόμη λίγην υπομονήν και κουράγιον. Δώσε χαιρετισμούς πολλούς στον πεθθερόν μου, πεθθεράν μου, μητέρα μου, αδέλφια μας, στον Νίκον μας. Άλλο δέν έχω να σου γράψω. Σε περιμένω στην επίσκεψιν.

Σε χαιρετώ με πολλήν αγάπην Χριστόδουλος

{% img /images/1957/060457.jpg 'γράμμα δεύτερη σελίδα' 'images' %}
