---
layout: post
title: "10-8-56"
date: 2014-04-22 22:20:18 +0100
comments: true
categories: 
---

Δέσποιναν Ταπακκούδη Χλώρακαν - Πάφος

Αγαπητή μου γυναίκα είμαι πολύ καλά δόξασοι ο θεός. Πήρα και δεύτερην επστολήν απο την εξαδέρφη μας την Μαρούλλαν και εχάρηκα πολύ ότι είσαι καλά. Την επιστολήν αυτήν θα την έστελνα στην Λεμεσόν αλλά μου έγραψεν ο Αντρίκκος ότι στες 10 του μηνός θα φύγης απο την κλινική και έτσι σου την στέλλω στην Χλώρακαν. Ήθελα να γράψω και στην Μαρούλλαν μιάν επιστολή για να την ευχαριστήσω αλλά δέν ξέρω την σύστασιν τους. Γι ̈αυτό θα σε παρακαλέσω κόψε την επιστολήν και ταχυδρόμησε την στην Λεμεσόν, εις το όνομα της και στην σύστασίν της. Πήρα επιστολήν και απο τον κουμπάρον τον Χαμπήν και απο τον κουμπάρον τον Αντρίκκον, και μου γράφουν ότι είσαι καλά. Δώσε τους τους θερμούς μου χαιρετισμούς μου και τους ευχαριστώ πολύ για το ενδιαφέρον τους και για τις προσπάθειες που καταβάλλουν για μάς. Να είσαι προσεκτική να εκτελής τες εντολές που σου έδωσεν ο γιατρός. Να μήν βιαστής να σηκωθής απο το στρώμα , και να τρέφεσαι καλά. Άν θα είσαι εις θέσιν τον εχόμενον μήνα να μπορής να έρθης επίσκεψιν να μου γράψης να σου στείλω κάρταν. Άν όμως θα είναι δύσκολον για την εγχείρησι σου μήν βιαστής, είναι καλύτερα να γίνης καλά και τότε έρχεσαι. Μή στενοχωρείσαι γιατί η στενοχώρια βλάπτει πολύ την υγείαν. Πάντως πρέπει να ξέρης ότι η αγωνία μου για την έκβασιν της υγείας σου ήταν πολύ μεγάλη αυτές όμως τες μέρες στην αγωνία πούχα για σένα προσετέθη και η αγωνία για την τύχη των τριών γνωστών παιδιών τα οποία εδώ πλησίον μας πρόσφεραν την ζωή τους για όλους εμάς, για όλη την Κύπρο μας , για τον πιό μεγάλο και ιερόν σκοπό και πέρασαν δια του θανάτου, απο την σκλαβιά και την φυλακή στην ελεύθερη και πραγματική ζωή.

Δώσε τους θερμούς μου χαιρετισμούς και τας ευχαριστίας μου στην πεθεράν μου, πεθερόν μου για την φροντίδα τους για σένα , στην μητέρα μου, στα αδέρφια μας όλα και προπαντός στες κορούδες που θα φροντίζουν τώρα που θα είσαι στο στρώμα, στην ρεβεκκούν, θείαν σου Κυριακούν και γενικά σε όλους. Αυτές τες μέρες επισκέψιςδέν επιτρέπονται. Εκείνοι που θα έρθουν θα μάθουν απο το ράδιον ή απο την εφημερίδα πότε θα επιτραπούν.

Σου εύχομαι περαστικά.

Με πολλήν αγάπην Χριστόδουλος

{% img /images/1956/100856.jpg 'γράμμα πρώτη σελίδα' 'images' %}
{% img /images/1956/100856B.jpg 'γράμμα δεύτερη σελίδα' 'images' %}
