---
layout: post
title: "18-8-55"
subtitle: "Χριστόδουλος προς Χαράλαμπον"
date: 2014-04-22 01:12:56 +0100
comments: true
categories:
---

Η σύστασις μου είναι<br/>
Χρι/λον Πενταράν<br/>
Κεντρικές Φυλακές<br/>
Λευκωσία Νον 8363

Χαράλαμπον Πενταράν ράπτην<br/>
Αφροδίτης 69 Κτήμα – Πάφος

Αγαπητέ αδερφέ Χαράλαμπε,

Είμαι πολύ καλά δόξα σοι ο θεός. Προσεύχομαι και για σας να είσθε όλοι καλά. Όσο περνούν οι ημέρες τόσον και περισσότερον προσαρμόζεται ο εαυτός μας προς το περιβάλλον της φυλακής και γίνεται όλοένα περισσότερον υποφερτή για μας. Η φυλακή για μας σήμμερον είναι ένα παιχνίδι και τίποτε άλλο φτάνει να ακούμε ότι εσείς είσθε καλά. Η τροφή μας είναι ικανοποιητική, έχουμε πολλήν καθαριότητα, έχουμε τακτικά εκκλησίαν και κηρύγματα, τραγούδια απο ραδιόφωνον, και σινεμά και δράματα. Ψές είχαμε ένα πολύ ωραίον ελληνικόν έργο το Κυριακάτικο Ξύπνημα. Προ ολίγων ημερών δηλ. το παιράμι οι Τούρκοι της φυλακής ανεβίβασαν επι σκηνής δράμα το οποίον παρηκολουθήσαμεν όλοι μας. Έχουμε νοσοκομείον και πέντε ιατρούς όλων των κλάδων η δέ εργασία μας είνε πολύ ελαφρά και μόνον 7 ώρες την ημέραν. Το μόνον που με στενοχωρεί είνε η υγέια της Δεσποινούς. Εάν έχει συχνές ενοχλήσεις, και εάν επηρεάζεται η υγεία της, ρωτάτε τον γιατρόν και εάν νομίζει ότι είναι ανάγκη να υποστή εγχείρησιν φροντίστε να γίνη και τα έξοδα κανονίζονται εύκολα. Πάντως ελπίζω να με άκουσε εις ότι της είπα και ότι της έγραψα και έπαυσε να στενοχωρήται, γιατί η στενοχώρια μπορεί να βλάψει πολύ την υγέιαν.

Γράψετε μου η μάνα μου πώς περνά και δόσε της πολλούς χαιρετισμούς και να μή στενοχωρήται καθόλου γιατί είμαι πολύ καλά και να μου στέλλη μερικές ευχές πές της.

Δώσε χαιρετισμούς εις όλους τους συγγενείς και φίλους μας γιατί είναι δύσκολον να τους ονομάσω ονομαστικώς λόγω έ........<br/>
Δώσε το γράμμα και εις την Δεσποινούν.

Σας χαιρετώ με αγάπην<br/>
Ο αδερφός σου Χριστόδουλος

{% gallery %}
  {% galleryitem /images/1955/180855B.jpg %}
{% endgallery %}
