---
layout: post
title: "1-8-57(2)"
date: 2014-04-24 01:08:48 +0100
comments: true
categories: 
---

Εν Χλώρακα τη 1.8.957

Αγαπητέ μου καουμπάρε, χαίρετε και αγαλλιάθε έν Κυρίω.

Είμεθα καλά δόξα τω  Αγίω Θεώ το ίδιον επιθυμούμεν και για σας. Καταλαμβαίνω τον πόνον σας και την στενοχωρίαν σας που είσθε πάντα εσώκλειστοι και σας λειπή αυτό το ατίμητον πράγμα. Αλλά υπομονήν όλα ο θεός μας τα στέλλη δια να μας δοκιμάζη την πίστιν, και κατόπιν όταν φανώμεν όπως πρέπει μας ανταμείβη όπως π.χ ο πολύπαθος Ιώβ. Mή ξεχνάτε ότι δια την δοκιμασίαν σου αυτήν εδοξάσθητε, ο κόσμος όλος δια εσα ́ς μιλά και δεν θα αργήση η ημέρα της ελευθερίας ν’ αλθή και τότε όλοι μας με αγαλλίασιν θα πανυγυρίσωμεν τα επινίκκια. Δεν φαντάζεσαι τί λυπάμαι διότι έχασα τους αχώριστους μου φίλους που απο την νεανικήν μας ηλικίαν εξήσαμεν μαζύ, εμεγαλώσαμεν μαζύ και εμείναμεν πάντα αχώριστοι, η θλίψις μου η μοναδική αυτή είναι, δέν περνά μέρα είτε νύκτα που να μήν σας σκέπτομαι ώς και στον ύπνο μου σας βλέπω ακόμη. Πές στον αδελφόν μου Κώσταν σε παρακαλώ εάν δέν έστειλεν την κάρταν να βάλη τα εξής ονόματα. Χρίστος Κωσταντίνου, Νικόλαος Αζίνας και εμένα διότι δέν του έγραψαν και πές του ότι πολλές φορές του έγραφα και ούτε μιάν λέξιν δεν μας γράφη αυτός διατί αυτή η υποτίμησις μήπως δέν είναι ευχαριστημένος μαζύ μου, τον εδυσαρέστησα ή τίποτα. Σου γράφω και δια την κατάστασιν του χωριού μας ολίγα νέα.. Το χωριός μας ευρίσκεται σε μεγάλον μαρασμόν διότι εν πρώτοις λείπει το σπουδαιότερον το νερόν που το στερούμεθα, έκαμαμεν διαβήματα γι’αυτό αλλά η κυβέρνησις δεν μας βοηθή,ελπίζομεν αργότερον που θα είσθε και σείς να λύσωμεν το τόσον σοβαρόν ζήτημα.
Απο την ανομβρίαν φέτος δέν έκανεν τίποτα το χωριό μας ούτε σπαρτά ούτε ρέντες, μεγάλη εξαθλίωσις υπάρχει και πτώχεια μεγάλη. Οι δέ περισσότεροι κάτοικοι επήραν διάφορους τόπους δι’εργασίαν προς το ζήν. Φαίνεται ότι είμεθα πολύ αμαρτωλοί δια να παιδευώμεθα περισσότερον των άλλων είτε μας αγαπά περισσότερον και θέλει την εξάγνιαν μας η εκκλησία εξ’άλλου έμεινεν ατέλειωτη και μέσα στην παληάν δέν υποφέρωμεν πολλές φορές οι ιερείς λιποθύμησαν. Αναλαμβάνομεν να προωθήσουμεν κάποιο ζήτημα που ενδιαφέρει έμμεσα το χωριό ματαιώνεται η προσπάθεια μας απο την γνωστήν κλίκαν την καθυστερημένην και έτσι είμεθα πάντοτε στο ίδιον επίπεδον.
Χαιρετισμούς απο όλους, δώσε επίσης τους χαιρετισμούς σε όλους.

Με αγάπην<br/>
ο κουμπάρος σου Κυριάκος Λεωνίδα

{% img left /images/1957/010857C.jpg 400 350 'γράμμα πρώτη σελίδα' 'images' %}
{% img right /images/1957/010857D.jpg 400 350 'γράμμα πρώτη σελίδα' 'images' %}
