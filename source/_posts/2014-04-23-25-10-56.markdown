---
layout: post
title: "25-10-56"
date: 2014-04-23 00:13:42 +0100
comments: true
categories:
---

Δέσποιναν Ταπακκούδη Χλώρακαν Πάφου

Aγαπημένη μου γυναικούλλα,

Αυτή είναι η δεύτερη επιστολή που σου στέλλω απο την επίσκεψιν και εδώ , γιατί εζήτησα και μου εδόθη η μία έξτρα. Να μου γράψης άν τες πήρες και τες δύο. Τες εποτολές σας μας τες δίδουν κάθε 15 ημέρες, ημέραν Πέμπτην. Σήμερα είναι Πέμπτη και δέν φαντάζεσαι με πόσην χαράν περιμέναμεν την ώραν που θα έρθη ο Τσαούσιης, για να μας φέρη τες επιστολές σας. Εγώ την πρόπερασμένην Πέμπτην που έφυγες απο την επίσκεψιν πήρα την επιστολήν σου και σήμερα με μεγάλην χαράν και ευχαρίστησιν πήρα και την άλλην. Την διάβασα και την ξαναδιαβάζω τώρα και χαίρομαι που είσθε καλά. Και εγώ καθώς και όλοι μας εδώ είμαστε πολύ καλά δόξα σοι ο θεός. Γράψε μου σχετικά για την υγείαν σου . Πρόσεχε μήν κρυολογάς, και μήν κουράζεσαι σε δουλειές. Δέν θυμούμαι να είχα τέτοιον χρέος στον Θουκιδίδην. Εν πάση περιπτώση αφού ευρέθηκεν, που θα το πλερώσης κοίταξε άν είναι η υπογραφή μου και πάρτε την απόδειξιν.

Αυτές τες μέρες θα σου στείλω και την κάρταν. Να μου φέρης έναν φρουτσίν και έναν δευτέριν. Πές είς τους δικούς του Κκολιού οτι η κάρτα του περασμένου μηνός που τους έστειλεν ισχύη και για αυτόν τον μήναν και άν θέλουν να έρθουν μπορούν να τον δούν.
Επίσης να του γράφουν, άν θέλουν άλλοι να τον δούν για να τους στείλη κάρταν αυτές τες μέρες. Δέν επήρεν γράμμαν τους ώς σήμερα. Χθές ήρθεν και ο Νίκος Ξενοφώντος μαζί μας , του χαρίστηκεν η ζωή, και πρίν λίγες μέρες και ένας καθηγητής απο την Σκάλαν. Θα σε περιμένω στην επίσκεψιν και ελπίζω να σε βρώ καλύτερα ώς προς την υγέιαν. Το γράψιμο σου καλυτέρεψεν ολίγον, φρόντισε να ξεχωρίζης το γ απο το χ, το β απο το φ και όταν τελειώννης μιάν κουβένταν και βάλεις τελείαν, μετά να αρχίζης με κεφαλαίον γράμμα. Τόμαθα και για τον τατάν του Νίκου. Στο γράμμα σου γράψε μου άν τον άφησαν. Δώσε χαιρετισμούς είς τον πεθθερόν μου, πεθθεράν μου, μητέραν μου, αδέρφια μας, στετέδες μας, τον θείον Σωτήρην, σ’ όλους τους θείους μας, θείες μας, στες νύφφες μας, Αντρίκκον, Ρεβεκκούν, στον Νίκον μας και σ’ όσους ρωτούν για μένα. Το πάρα κάτω κόψε το και δώσε το στον αδερφόν μου τον Γιωρκήν.

Σε χαιρετώ με αγάπην

Χριστόδουλος

{% img /images/1956/251056.jpg 'γράμμα πρώτη σελίδα' 'images' %}
{% img /images/1956/251056B.jpg 'γράμμα δεύτερη σελίδα' 'images' %}
