---
layout: post
title: "19-12-57"
date: 2014-04-24 03:05:33 +0100
comments: true
categories:
---

Δέσποιναν Ταπακκούδη<br/>
Χλώρακαν - Πάφος

Κεντρικαί φυλακαί Λευκωσίας<br/>
Τη 19/12/957

Αγαπητή μου γυναίκα,

Μετά την επίσκεψιν επήρα και την επιστολήν σου. Το τετράδιον αργοπόρησαν να μου το δώσουν, δέν ξέρω γιατί, και μου τόδωσαν σήμμερον. Είμαι πολύ καλά δόξα σοι ο θεός, παρακαλώ τον θεόν να σας έχη καλά και σέναν, τον Νίκον μας και όλους τους δικούς μας. Περιμένω να πάρω την επιστολήν σου για να σου στείλω κάρταν. Απο την ημέραν που εκάμαμεν επίσκεψιν ο καιρός δέν έβρεξεν, σήμμερα όμως είναι βροχερός. Πλησιάζουν τα Χριστούγεννα και προετοιμαζόμεθα όλοι για να εξομολογηθώμεν και να κοινωνήσωμεν. Είνε ανάγκη όπως καθαρίσωμεν τες καρδιές μας και τες γεμίσωμεν με αγάπην και πρός τους εχθρούς μας ακόμη, γιατί και εκείνος που εκατέβη απο τους ουρανούς και ενεννήθη ώς βρέφος μέσα στην φτωχική φάτνη της Βηθλεέμ για την αγάπη του προς εμάς το έκαμε. Ελπίζω και έυχομαι όπως είναι τα τελευταία Χριστούγεννα που θα γιοτράσωμεν χωρισμένοι. Πάντως άν και θα είμαι μακρυά σας η σκέψη μου όμως θα είναι μαζί σας και νοερώς θα βρίσκωμαι στο χωριό μας και δίπλα σας. Περιμένομεν ότι μέτά την αποφυλάκισιν μου θα ζήσωμεν ευτυχισμένα, καθώς μου γράφεις και σύ αλλά πρέπει πρώτα να μάθωμεν πώς κερδίζεται και πού βρίσκεται αυτή η χαρά και η ευτυχία. Πολλοί νομίζουν ότι η χαρά και η ευτυχία ευρίσκονται στα πλούτη, στα παλάτια, στην δόξαν και στες περιουσίες. Όλοι αυτοί λανθάνονται. Μου δόθηκε η ευκαιρία να διαβάσω πολλά ωραία βιβλία εδώ και προπαντός πάνω στο θέμα τούτο της ευτυχίας και χαράς. Όταν θάρθω θα φροντίσω να βρώ αυτά τα βιβλία για να τα ξαναδιαβάσουμε μαζί. Ένα βιβλίο λέγει ότι η ευτυχία είναι πολύ απλή. Δέν μπορούν να την βρούν οι εγωισταί και οι υπερήφανοι και οι άπληστοι.  ́Οσον και άν την ζητήσουν, και άν την επιδιώξουν αυτοί, δέν μπορούν να την πιάσουν γιατί είναι πολύ απλή ταπεινή, τους ξεφεύγει μέσα απο τα δάχτυλα σάν μιά ολόλευκη παιχνιδιάρα πεταλλούδα. Είναι πολύ απλή η ευτυχία και για κατοικητήριον της και φωληάν της έχει τες ταπεινές και απλές καρδιές, τες καρδιές που δέν γνωρίζουν το μίσος, αλλά είναι γεμάτες αγάπην και την αγάπην αυτήν την προσφέρουν και την σκορπίζουνγύρο τους. Την χαράν και την ευτυχίαν την βρίσκουν και την απολαμβάνουν εκείνοι που πάντοτε αρκούνται εις εκείνο το οποίον έχουν, οι απλοί και οι ταπεινοί εκείνοι που περιφρονούν και αδιαφορούν για τα μεγάλα και εγωιστικά πράγματα που συμβαίνουν γύρω του. Η χαρά και ευτυχία μπορούν να κατοικήσουν μόνον σε καρδιές και ψυχές απλές και ταπ εινές που δέν φθονούν, που δέν μισούν, που δέν ζηλεύουν, αλλά που αρκούνται είς ότι έχουν και το γνώρισμα τους είναι η αγάπη, η καλωσύνη και η τιμιότητα. Τελειώνοντας σας εύχομαι καλές γιορτές και ευτυχισμένον τον καινούργιον χρόνον. Δόσε τους θερμούς μου χαιρετισμούς σε όλους, Αντρείκκον, Στέλλιον, σ ́ όλα τα αδέρφια και σ ́όλους.

Με αγάπην Χριστόδουλος.

{% img /images/1957/191257.jpg 'γράμμα πρώτη σελίδα' 'images' %}
{% img /images/1957/191257B.jpg 'γράμμα πρώτη σελίδα' 'images' %}
