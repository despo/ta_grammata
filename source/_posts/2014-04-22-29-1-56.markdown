---
layout: post
title: "29-1-56"
date: 2014-04-22 16:14:25 +0100
comments: true
categories:
---

Δέσποιναν Ταπακκούδη Χλώρακα - Πάφος

Αγαπημένη μου γυναικούλλα,

Είμαι πάρα πολύ καλά δόξα σοι ο θεός, το ίδιον επιθυμώ και δι ̈εσάς. Είμαι πάρα πολύ καλά στην υγέιαν και αφού με είδες και σύ πρίν μόνον 20 μέρες δέν έπρεπεν να δόσης σημασίαν εις ότι σου είπε ο Ισουφής διότι εκείνος με είδε πρίν 5 μήνες νομίζω τον Αύγουστο ή Σεμπτέβρην. Το βράδυ της ημέρας που ήρθετε επίσκεψιν πήρα και την επιστολήν σου και εχάρηκα πολύ που είσθε όλοι καλά και ο Νίκος. Αυτές τες μέρες εδώ έχει πολύ κρύο άν είνε και στο χωριό το ίδιον πρόσεχε τον Νίκον να μή κρυολογήση και μήν τον αφήνης να τρέχη στους δρόμους γιατί τώρα έχει πολλά αυτοκίνητα. Πές του να είναι φρόνιμος. Άκουσες Νίκο. Να μήν τρέχεις στους δρόμους, να είσαι φρόνιμος, να μήν κλαίεις, να ακούεις της μάμμας σου ότι σου λέει, και κάθε πρωί και βράδυ να κάμνης την προσευχήν σου και να πής της μάμμας σου να κάμνη και εκείνη την προσευχήν της και θα έρθω γρήγορα να σου φέρω και ένα ποδηλατάκη.. Νίκο, να πής και του Νικολή να είναι και εκείνος φρόνιμος και να μήν βλασθημά. Διάβασε τα αυτά που του Νίκου να τα ακούση. Σου έστειλα και κάρταν για σένα και για τον πατέρα σου Του Μιχαλάκη δέν του έστειλα γατί έστειλα και του θείου μου του Νικόλα στην Έγκωμην του Βαρωσιού.  ́Εχει ένα συγγενή η γυναίκα του στην φυλακήν και μας μύνησε και του στείλαμε κάρτα μαζί με τον Κώστα για νάρθη να μας δή. Τα νερά και εδώ, δυστυχώς είναι πολύ λίγα πρός το παρών. Πάντως μήν βάλης πολλές ρέντες καλοκαιρινές ούτε αγγουριές. Αφού έχεις τες βαζανιές, περιποιήθου και τες αγκινάρες αραίωσε τες και τώρα ακόμα μιάν φοράν μήν αφήσης παραπάνω απο μιάν ή δύο ρίζες και φυτεύεις και λίγο λουβίν πρώιμο γιατί όπως φαίνεται τα νερά θα είναι πολύ λίγα.

Για την Μαρούλαν το μάθαμεν πρίν να μου το γράψης. Τον κάλεσε τον Νικολή στο γραφείο του ο κ. Άιρον και του το είπε. Λυπηθήκαμε πάρα πολύ αλλά τί να γίνη δόξα σοι ο θεός. Μή χειρότερα.  ́Οταν πάρης την επιστολήν μου να μου απαντήσης αμέσως, πώς είσθε και να μου γράψης και τα νέα του χωριού, γάμους συνοικέσια και όλα τα νέα. Για μένα σου το επαναλαμβάνω να μή στενοχωριέσαι τίποτε γιατί είμαι καλύτερα παρά άλλοτε. Διερωτάσαι μήπως μένω μόνος μου και στενοχωριέμαι. Σου τόπα πολλές φορές και σου το ξαναλέω ότι κάμνω παρέαν με 120 πρόσωπα απο διάφορα χωριά και πόλεις της Κύπρου. Ο Νικολής, ο Κώστας και όλοι οι άλλοι είνε πολύ καλά, ο δέ Χριστάκης θέλει να πής του αδερφού του του Μιχαλάκη να του στείλη ένα τσακμάκι. Εάν οιονδήποτε πρόσωπο βαριάνος, ή κανένας που απεφυλακίσθη έρθη κοντά σας και σας πή ότι τον εστείλαμε εμείς για να του δώσετε χρήματα μήν τον πιστέψετε. Σκοπός του είναι να σας κλέψη. Δέν έχομεν ανάγκην απο χρήματα, περνούμεν πολύ καλά. Πές το είς όλους τους δικούς μας να το ξέρουν εάν τους τύχη καμιά περίπτωση να μή ξεγελαστούν. Δώσε πολλούς χαιρετισμούς εις την μητέρα μου και πές της ότι είμαι πάρα πολύ καλά να μήν μαραζώννη και θα γυρίσω γρήγορα, στον πεθθερό μου πεθθερά μου,στον Αντρίκκον στες κορούδες, στον Χαμπήν και Στασούν, στα μωρά τους και τους συμπεθέρους μας, στον Γιωρκήν, Ελένην, Κωστήν, Γιαννούλλαν και τους γονείς των, κουμπάρον τον Νικόλαν και Δεσποινούν, Ελένη, Ιφιγένην, Βρυονούς και παιδιά της, στετέδες μας, Σωτήρην και όλους τους θείους μας Νικόλαν Ρεβέκκαν, Δεσποινούν, τον θείον σου τον Γιαννή και πές του να φροντίζη πάντοτε για το καλόν μας και το καλόν του χωριού, στον κουμπάρον τον Πανίκκον και σ'όλους τους κουμπάρους μας άν τους βλέπης. Και σ'όλους τους συγγενείς.

	Χρόνος σωστός έν έκλεισεν τον Μάη έν που τελειώννει,
	Τς ̈ώς τότες έν να πάψουσιν τσιαί κλάματα τσιαι πόνοι
	Τς ̈άν πά τσιαι χρόνος πούφυα που δίπλα σου χρυσή μου,
	 Η φυλακή έν εν τίποτε χαλάλιν τσ ̈η ζωή μου..............

Σας χαιρετώ με πολλήν αγάπην Χριστόδουλος

{% img /images/1956/290156.jpg 'γράμμα' 'images' %}
