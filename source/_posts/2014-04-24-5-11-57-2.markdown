---
layout: post
title: "5-11-57(2)"
date: 2014-04-24 03:05:06 +0100
comments: true
categories: 
---


Λονδίνο 05/11/57

Αγαπητή αδελφή Δέσποινα,

Δέν φαντάζεσαι πόσο με ευχαρίστησες με την επιστολή σου την οποίαν πήρα την Δευτέρα του γάμου μου. Ποτές δέν έπαψα να σκέπτομαι την δύσκολο θέσι στην οποία βρέθηκες με τον αποχωρισμό σου απο τον Χριστόδουλο. Όμως και εσύ και εμείς πρέπει να είμαστε περήφανοι που με τόσο θάρρος αντιμετώπισες και αντιμετωπίζεις το κάθε εμπόδιο στην ζωή. Πέρασε τώρα ο περισσότερος καιρός και έιμαι βέβαιος ότι περιμένεις με αγωνία και τους τελευταίους 5 μήνες να περάσουν που θα βρεθής και πάλι δίπλα στον Χριστόδουλο.<br/> 
Δέν ξέρω άν επισκέφθης τελευταίως τον Χριστόδουλο αλλά όποτε πηγαίνεις να τον δής μήν ξεχνάς να του δίνης και τους χαιρετισμούς μου. Του έγραψα και εγώ πρίν 3 βδομάδες και τώρα περιμένω γράμμα του.<br/> 
Εγώ με την βοήθεια του θεού ετέλεσα τους γάμους μου. Με την γυναίκα μου είμαι απολύτως ευχαριστημένος γι ́αυτό και αισθανόμουν πολύ ευτυχής την ημέρα του γάμου αλλά χωρίς τους γονής μου, τα αδέλφια μου και τους συγγενείς μου ένοιωθα ότι κάτι έλειπε απο κοντά μας. Βγάλαμε φωτογραφίες του γάμου και μόλις είναι έτοιμες θα σας στείλωμε όλους.<br/> 
Εδώ στην Αγγλία ο καιρός τώρα είναι κάπως άσχημος. Μας κάνει αρκετό κρύο και βρέχει συνεχώς. Ίσως και στην Κύπρο φέτος ο χειμώνας είναι καλός και γίνους καλά τα περβόλια σας. Μέχρις εδώ θα κλίσω την επιστολή μου και θα ευχαριστηθώ και πάλι να ακούσω νέα σου.<br/> 
Δώσε θερμούς χαιρετισμους απο την Τερψιχόρη και απο μένα στον Χριστόδουλο, Νίκο, στους γονείς μας, αδέλφια μας και σε όλους μας τους συγγενείς.

Σε χαιρετώ με αγάπη<br/>
ο αδελφός σου<br/>
Βάσος

{% gallery %}
  {% galleryitem /images/1957/051157C.jpg 'γράμμα πρώτη σελίδα' 'images' %}
  {% galleryitem /images/1957/051157D.jpg 'γράμμα πρώτη σελίδα' 'images' %}
{% endgallery %}
