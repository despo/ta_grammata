---
layout: post
title: "18-2-58"
date: 2014-04-24 04:00:39 +0100
comments: true
categories: 
---

Τη 18-2-958<br/>
Δέσποιναν Ταπακκούδη Χλώρακαν - Πάφος

Αγαπητή μου γυναίκα,

Είμαι πολύ καλά δόξα σοι ο θεός, εύχομαι και σείς να είσθε όλοι καλά. Επήρα την επιστολήν σου και λυπήθηκα που δέν θάρθης επίσκεψην, και για το ότι αρώστησες. Ελπίζω να έγινες καλά. Εάν δέν μου έγραψες ακόμη, γράψε μου σε παρακαλώ μόλις πάρης το γράμμα μου και πληροφόρησε με για την υγεία σου. Νομίζω ότι πρέπει να φροντίσης πολύ να αποφεύγης την στενοχωρίαν γιατί η χολή κατά έναν μεγάλον λόγον επυρεάζεται πολύ απο την στενοχωρίαν. Όπως φαίνεται τα όσα σου γράφω δέν βρίσκουν απήχησην σε σένα. Με την στενοχωρία δέν κερδίζουμε τίποτε. Μόνον την υγείαν μας καιτον εαυτόν μας βλάπτομεν. Επέρασαν τώρα τρία χρόνια νομίζω έπρεπε να συνηθίσωμεν και να κατορθώσωμεν να αποκτήσωμεν περισσότερην υπομονήν. Τον βούν τον εφάγαμεν σιγά σιγά. Η ουρά είναι πολύ εύκολον. Ακόμη δέν ξέρω θετικά την ημέραν αλλά δέν πολυσκοτίζομαι πολύ γι ́αυτό. Λίγο γρηγορώτερο, λίγο αργότερο δέν είναι ζήτημα. Το γεγονός είναι ότι πολύ σύντομα θάμαι μαζί σας. Η ζωή αυτή είναι μιά τρικυμία. Είναι απαραίτητον όπως κάθε άνθρωπος στην ζωήν του συναντήση πίκρες και δοκιμασίες, άλλες γρήγορα και άλλες αργά, άλλος μεγάλες και άλλος μικρές. Άλλου θάνατος, άλλου αρώστεια, και άλλου όλλο κακό. Κανένας δέν μπορεί να ξεφύγη, είτε πλούσιος είναι είτε φτωχός. Ας παρακαλέσουμε τον θεόν ίσως εμάς αρκέση μόνον η δοκιμασία που επ εράσαμεν. Αλλά ήτο αναγκαίον καθηκον μας εις το διάστημα τούτο της δοκιμασίας μας να γιγαντώσουμε την υπομονήν μας, να ατσαλώσουμε την θέλησιν μας και να γίνουμεν πιό δυνατοί ψυχικά, γιατί γι ́αυτό ο θεός επιτρέπει τες δοκιμασίες αυτές για να γίνουμε πιό δυνατοί και καλοί χριστιανοί ούτως ώστε να αντικρύζομεν με θάρρος οιονδήποτε μελλοντικόν κίνδυνον και πόνον που θα παρουσιασθή μπροστά μας. Χαιρετισμούς πολλούς στον Νίκον, στους γονείς μας, αδέλφια μας, στον Αντρείκκον, Στέλλιον και σ ́όλους. Γράψε μου και για την κάρταν που θα στείλω.

Με αγάπην Χριστόδουλος Χριστόδουλος Ν Πενταράς
