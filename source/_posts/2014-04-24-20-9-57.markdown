---
layout: post
title: "20-9-57"
date: 2014-04-24 02:00:08 +0100
comments: true
categories: 
---

Δέσποιναν Ταπακκούδη<br/>
Χλώρακαν - Πάφου

Αγαπητή μου γυναίκα,

Είμαι πάρα πολύ δόξα σοι ο θεός. Αν και εξαπλώθηκε και εδώ στην φυλακήν η επιδημία της γρίππης, ώς προς το παρών δόξα σοι ο θεός εγώ είμαι καλά αλλά δέν ξέρω εν τω μεταξύ άν θα την γλυτώσω. Πάρα πολλοί ευρίσκονται στο στρώμα. Επήρα την επιστολήν σου γραμμένην στις 8 του μηνός και τώρα περιμένω και την δεύτερην. Εάν ακόμη δεν μου έστειλες στείλε μου αμέσως και μόλις έρθη θα μου την δώσουν γιατί είναι η επιστολή που δικαιούμεθα να πάρωμεν επιστολές η ερχόμενη βδομάδα. Ευχαριστούμαι πολύ όταν μου γράφης νέα του χωριού, και σε παρακαλώ γράφε μου όσον μπορείς περισσότερα νέα, και μήν περιορίζεσαι μόνον στο είμαι καλά και χαιρετίσματα. Εις τολ γράμμα σου να μου γράφης ότι ξέρης και το όνομα της κοπέλλας του Βάσου, γιατί έχει εδώ δύο παιδιά απο το ριζοκάρπασον αλλά δέν ξέρουν ποιά είναι. Έχει πολλούς χωριανούς τους στο Λονδίνον και έτσι δέν ξέρουν ποιά είναι.Στείλε του Βάσου χαιρετισμούς πολλούς και εκ μέρους μου. Στο γράμα σου δέν μου γράφης τίποτε για τον Νικολήν και τον Χριστάκην άν έχουν περιορισμούς, άν βρήκαν δουλειάν. Επήρα τον τσιγαροφόρον και τα βιβλία. Το έναν το Ελληνικόν είναι εν τάξει αλλά το Αγγλικόν το έχω, είναι το τρίτον ενώ εγώ σας έγραψα το τέταρτον. Αν το βρήτε να μου το φέρης σου το γράφω DIRECT METHOD ENGLISH COURSE BOOK FOUR και το GREEK ENGLISH TRANSLATION BOOK TWO του Φιντικκίδη. Το πρώτον αν δεν το βρής δέν πειράζει, αλλά το δέυτερον φρόντισε περισσότερον. Δόσε του κουμπάρου του Κυριάκου να πάρη σημειώσεις και να πή τους μαθητές να φροντίσουν εις το σχολείον των ή να κοιτάξη εις τα βιβλιοπωλεία. Να μου φέρης και μιάν χτενιάν απο το είδος που σου είπα την άλλην φοράν, τίποτε άλλο δέν θέλω. Οι ζέστες εσταματήσαν εδώ και ο καιρός έγινε δροσερός, αλλά έχομεν τον φόβον της γρίππης. Ίσως δεν φθάση και εις την Πάφον αλλά νομίζω θα εξαπλωθή παντού. Αν σας πιάση να πάτε στον γιατρόν, και προπαντός τον Νίκον μήν αμελήσης να τον πάρης στον γιατρό γιατί ταμωρά τα προσβάλλει πολύ. Να είναι φρόνιμος πές του και κοντεύει ο καιρός που θα έρθω. Να τον μάθης μιάν προσευχήν ή έναν ποιήμα και που θα τον φέρης να μου τοπή γιατί έχω πολλήν επιθυμίαν να ακούσω τα λόγια του. Μέχρι σήμερα, δέν τον άκουσα να μιλά. Να τον μάθης να μετρά, και να του αγοράσης έναν όμορφον μολύβιν και έναν τετράδιον να γράφη τους αριθμούς ώς το δέκα, και το όνομαν του. Κοντεύει πέντε χρόνων, εμεγάλωσε και πρέπει να αρχίση να μαθαίνη κάτι. Στα νηπιαγωγεία τα στέλλουν απο τεσσάρων χρονών. Κάρτες θα στείλω, αλλά θα περιμένω ακόμη 5 – 6 μέρες για να πάρω το γράμμα σου. Αν δεν πάρεις θα τες στείλω στα πρόσωπα που μου έγραψες. Εχάρηκα πολλά που είδα την Μαρούλλαν και την Στέλλαν μετά απο 2 1⁄2 χρόνια. Σκέφτομαι, αλλά δυσκολεύομαι να πιστέψω πως πέρασε τόσος καιρός να τες δώ. Επίσης εχάρηκα που είδα τον νέον μου σίγαμπρον τον Στέλιον. Δώσε τους χαιρετισμούς πολλούς, καθώς και εις τον Αντρείκκον και τους ευχαριστώ πολύ που με θυμούνται. Δώσε χαιρετισμούς εις τον πεθθερόν μου, πεθθεράν μου, μητέραν μου, σ’ όλα τα αδέρφια μας και σ’ όλους ρωτούν για μέναν. Επίσης, στον Νικολήν και τον Χριστάκην και πές τους να μας στείλουν κανένα γράμμα. Γράψε μου για τους συγγενείς μας τί γίνονται, τί δουλειές κάμνουν τώρα με την ανομβρίαν, πώς περνάς με τες γειτόνισσες σου, ο θείος μας ο Σωτήρης τί γίνεται, δόσε του χαιρετισμούς καθώς και στες στετέδες μας και πές του να μου στείλη ένα γράμμα και πές του περαστικά εκ μέρους μου.Ελπίζω να έγινεν καλά μετά την εγχείρησιν. Είθε το γράμμα μου να σας βρή όλους καλά.

Με πολλήν αγάπην Χριστόδουλος.

{% gallery %}
  {% galleryitem /images/1957/200957.jpg 'γράμμα πρώτη σελίδα' 'images' %}
  {% galleryitem /images/1957/200957B.jpg 'γράμμα πρώτη σελίδα' 'images' %}
{% endgallery %}
