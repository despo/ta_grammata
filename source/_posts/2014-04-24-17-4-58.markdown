---
layout: post
title: "17-4-58"
date: 2014-04-24 12:19:36 +0100
comments: true
categories: 
---

Λ/σία 17/4/58

Αγαπητέ Χριστόδουλε,

Εν πρώτοις σας εύχομαι το Χριστός Ανέστη και Χρόνιαπολλά και είθε ο θεός βοηθήση υμάς του χρόνου να γιορτάσωμεν ελεύθεροι.

Το λοιπόν άς αυτοσυστηθώ προτού συνεχίσω την επιστολήν μου. Είμαι ο Χριστάκης που σας πήραμεν στο χωριό την ημέραν της αποφυλακίσεως σας. Πιστεύω να με θυμάσαι καλά.

Το λοιπόν μάστρε Χριστόδουλε, τί γίνεσαι, Είσαι καλά. Πώς περάσατε το Πάσχα. Πάντως καλύτερα απο τα τελευταία τρία έτη στας κεντρικάς φυλακάς. Πιστεύω να έχης πάρει και δουλιάν ύστερα απο μιάν εβδομάδαν ανάπαυση. Πέρασε κι όλας μιά εβδομάδα. Γρήγορα περνάει ο καιρός όταν είσαι έξω. Στις φυλακές όμως δεν περνάει και τόσον εύκολα, προπαντός όταν κοντεύουν οι μέρες της αποφυλακήσεως.

Πώς πάς με τα αγγλικά. Κάνεις μαθήματα. Δέν πιστεύω να σ ́αφήνη ο γιός σου..........

Ξεκινήσαμεν όπως είδες την Πέμπτην η ώρα 10 μ.μ. και ύστερα απο 4 ώρες ευχάριστου νυχτερινού ταξιδιού, φθάσαμεν στην Λευκωσίαν. Δέν φαντάζεσαι πόσον μου ήρεσαν οι τόποι σας, πόσον συγκινήθηκα απο την τόσον συγκινητικήν υποδοχήν που ετύχατε. Πόσον με ευχαρίστησαν τα ωραία λόγια των συγχωριανών σου και η ευγενής π εριποίησις που ετύχαμεν. Θα τα θυμάμε σ ́όλην μου την ζωήν. Εάν ήτο τρόπος θ ́αρχώμουν κάθε Κυριακήν στο χωριό σας,δια να βρεθώ για λίγες ώρες μαζί σας, δια να ακούσω τα ωραία λόγια και την ευγενή καλωσύνην των συγχωριανών σου. Πάντως θα τα κανωνίσω εάν είμεθα καλά που τον θεόν να ξαναρθώ για να ιδωθούμε και να μιλήσωμεν καλύτερα.

Προτού τελειώσω, θα σε παρακαλέσω πολύ το έγραψα και του Νικόλα εάν εκείνες οι φωτογραφίες που βγάλαμεν.............................. είναι έτοιμες θα σε παρακαλέσω όπως μου αποστείλετε μιάν απο κάθε είδος.
Προς το παρών δέν έχω τίποτ  ́άλλο να σου γράψω, παρά τους χαιρετισμούς μας και τας ευχάς μας δια την καινούργια ζωή. Έχεις επίσης χαιρετισμούς απο γνωστούς και φίλους.

Ο θεός μαζί σας.<br/>
Μάρκος

ΧΑΙΡΕΤΙΣΜΟΥΣ ΣΤΟΝ ΝΙΚΟΛΗΝ.<br/>
Λυπήθηκα πολύ πέστου που δεν τον βρήκα στο χωριό. Να καωνίσω καμμιάν συνάντηση στο τάβλι. Τώρα θα βάζωμεν πακέττον τσιγάρα. Όχι ένα όπως στες κεντρικές φυλακές.

Η διεύθυνσις μου είναι<br/>
Χριστάκης Μάρκου<br/>
Ταχ. Κιβ. 383<br/>
Λευκωσία

{% img /images/1958/170458A.jpg 300 'γράμμα πρώτη σελίδα' 'images' %}
{% img /images/1958/170458B.jpg 300 'γράμμα πρώτη σελίδα' 'images' %}
{% img /images/1958/170458C.jpg 300 'γράμμα πρώτη σελίδα' 'images' %}
