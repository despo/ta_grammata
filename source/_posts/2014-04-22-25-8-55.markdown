---
layout: post
title: "25-8-55"
subtitle: "Δέσποινα προς Χριστόδουλον"
date: 2014-04-22 02:05:50 +0100
comments: true
categories:
---

Χριστόδουλον Πενταράν κεντρικές φυλακές Λευκωσίαν 8363

{% alternatetext %}
Αγαπητέ μου Ατρούλη
σεφιλά η κιρία σου.
{% endalternatetext %}

Αγαπητέ μου αντρούλλη<br/>
σε φιλά η κυρία σου.

{% alternatetext %}
Επήρα την επηστολή σου και ευγαριστίθικα πολί για την καλίσου ειγία. Δόξα τον θεόν είμεθα και εμής όλη καλά, ο Νίκος μας είνε πολή καλά. Όλιτην ειμέρα είμαστε μαζί διότι τορά δέν έχο καμηά δουλιά, για τες κάρτες να στίλις για μέναν για τον αδελφό σου κωστήν και για την στασού την γιατή θαέρθη να δή και τον αδελφό της τον κόστα. Ει μάμα σου είνε και αυτή καλά, έχε λίγες μέρες που έρχετε ταγτηκά πάνο δηότη εγένησεν εικουμέρα ειστασού και έκαμεν δήδημα κορούδες και έρχετε και την θορή. Θέλι και αυτί να έρθη να σεδή αλά φοφότε μήν αροστήση απο το αυτοκήνιτο. Για μένα να μήν στενοχορήσε είμε πολί καλά τορά απο την ειμέρα που επήγα στον γιατρό και έκαμε μερικές ενέσης είμε καλά. Δέλειπούμε αγαπητέ μου ούτε προσυάλουμε ότη είσε στην φιλακοί, το έχο και περιφάνια αυτό αλά το μόνο που είμαστε χορισμένη και το σπητάκημας νομήζο ότι πάτοτε είνε σκοτινό αλά τή να γίνη αφού μας το γρεοστούσε ο θεός για ναμας πεδέπση. Ελπήδα και θάρος και είσος σήτομην ατάμοσην, φλέπης οκόσμος ήνε όλος σχεδόν στες φιλακές. Είνε ειόρα πέτε τοπροή, μόλις κατεύηκα απο το κρευάτην και είδα την φοτογραφήα σου δίπλα στο κρευάτιμου θιμήθικα να κάτσο να κουφετιάσουμε λίγο, την έχο πάνο στο τραπέζην και της λέο το φράδην καλινήγτα και το προή καλιμέρα αγάπη μου και ο θεός μαζήσου το γράμα την Δευτέρα αργά την νήγτα το πήρα διότη έμηνε στο μαγαζήν, δεν είνε καλίτερα να το στέλης στο χοριό γιατή ότα πάο στην πόστα δέν έχο γράμα στενογορούμε πολί διότιειάλι τα πήραν τη πέμτη και σάβατον και εγό ανυπομονούσα γερετισμούς απο τους γονής μας και όλους τους σιγκενίς και φήλους σου.
{% endalternatetext %}

Επήρα την επιστολή σου και ευχαριστήθηκα πολύ για την καλή σου υγεία. Δόξα το Θεόν είμεθα και εμείς όλοι καλά, ο Νίκος μας είναι πολύ καλά. Όλη την ημέρα είμαστε μαζί διότι τωρά δεν έχω καμιά δουλειά, για τες κάρτες να στείλεις για μέναν, για τον αδελφό σου Κωστήν και για την Στασού γιατί θα έρθει να δει και τον αδελφό της Κώστα. Η μάμα σου είναι και αυτή καλα, έχει λίγες μέρες που έρχεται ταχτικά πάνω διότι εγέννησεν η κουμέρα η Στασού και έκαμεν δίδυμα, κορούδες, και έρχεται και την θωρεί. Θέλει και αυτή να έρθει να σε δει αλλά φοάται να μην αρρωστήσει από το αυτοκίνητο. Για μένα να μην στεναχωρήσαι, είμαι πολύ καλά τωρά απο την ημέρα που επήγα στον γιατρό και έκαμε μερικές ενέσεις είμαι καλά. Δεν λυπούμαι αγαπητέ μου ούτε προσβάλλουμαι ότι είσαι στην φυλακή, το έχω και περηφάνια αυτό αλλά το μόνο που είμαστε χωρισμένοι και το σπιτάκι μας νομίζω ότι πάντοτε είναι σκοτεινό αλλά τι να γίνει, αφού μας το χρωστούσε Θεός για να μας παιδέψει. Ελπίδα και θάρρος και ίσως σύντομην αντάμωσην, βλέπεις ο κόσμος είναι σχεδόν όλος στες φυλακές. Είναι η ώρα πέντε το πρωί, μόλις κατέβηκα από το κρεβάτην και είδα την φωτογραφία σου δίπλα στο κρεβάτι μου θυμήθηκα να κάτσω να κουβεντιάσουμε λίγο. Την έχω  πάνω στο τραπέζιν και της λέω το βράδυν καληνύχτα και το πρωί καλημέρα αγάπη μου και ο Θεός μαζί σου. Το γράμμαν την Δευτέραν αργά την νύχτα το πήρα διότι έμεινε στο μαγαζίν, είναι καλύτερα να ο στέλλεις στο χωριό γιατί όταν πάω στην πόστα και δεν έχω γράμμα στεναχωρούμαι πολύ διότι οι άλλοι τα πήραν την Πέμπτη και Σαββάτον, και εγώ ανυπομονούσα. Χαιρετισμούς από τους γονείς μας και όλους τους συγγενείς και φίλους σου.

{% alternatetext %}
Με πολίν αγάπην Δέσπεινα.
{% endalternatetext %}

Με πολλήν αγάπην Δέσποινα


{% alternatetext %}
    θεέ ποτσί πανεύανες να μας καλοσορίσης
    αν δής και την αγάπην μου να καλιμερίσης
    και να την γλικοφιλίσις
{% endalternatetext %}

    Θεέ ποτζεί π'ανέβανες να μας καλωσορίσεις
    αν δεις και την αγάπην μου να καλημερίσεις
    και να την γλυκοφιλήσεις


{% gallery %}
  {% galleryitem /images/1955/250855.jpg %}
  {% galleryitem /images/1955/250855B.jpg %}
{% endgallery %}
