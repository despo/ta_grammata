---
layout: post
title: "18-2-56"
subtitle: "Δέσποινα προς Χριστόδουλον"
date: 2014-04-22 16:32:25 +0100
comments: true
categories:
---

8363

{% alternatetext %}
Χριστόδουλος Πεταράς
κεντρικές φυλακές Λεφκοσία
{% endalternatetext %}

Χριστόδουλος Πενταράς<br/>
Κεντρικές Φυλακές Λευκωσία


{% alternatetext %}
Αγαπειτέ μου Ατρούλυ
{% endalternatetext %}

Αγαπητέ μου αντρούλλη,

{% alternatetext %}
Είμαστε πάρα πολύ καλά δόξα σοι ο θεός, το ίδιοιν επυθιμώ και δι εσαίν. Όλι στο χοργιόν είνε καλά και ειμάμα σου. Πείγα στον κουπάρον τον πανίκον μα δέν έκαμεν καμιάν είσπραξιν και του είπα και μου σιμίοσεν τους γοργιανούς μας να τους πούμεν προσοπικός να δούμεν και είπεν ο κουπάρος οχαπίς ότι θατους πί εκίνος. Έγι απο το γοργιόν ακόμα σαράτα λίρες. Ο κουπάρος ο ατόνης είπεν ότι δέν έγι ναδιά. Είγετε λογαργιασμό ξερογό μου λέγεν ο κουπάρος ο πανίκος του είπεν και δέν του δόσεν. Θέλο να μου γράπσις ειάν θυμιθούμεν στιν επίσκεπσιν άν λεγις γρίματα στιν τράπεζαν διότι λέο πολές φορές νασε ροτίσο και ξέγνό, διότι φρίκα ένα δευτεράκι και δέν το κατάλαυα είμίπος έγις να διάς. Ο Νϊκος μας ένοι και αυτός πολί καλά και ότι δίστο σπίτιν δέλι νατο φιλάξι λέη και να ρθί ο παπάς μου να υάμεν μαζίν. Σίμερα είνε κιριακή και πατρεύετε και ει Δέσπεινα τις μαρικούς. Γένισεν και ειστασού μας και έκαμεν κορούδαν και ειελένη του χαπεί του παπάτονι και έκαμεν γιόν. Εικόρι του χαπή του σπίρου χόρισεν μετον άτραντις, μάλοναν μετι πεθεράν της και δέν εκάμναν τοκαλόν και εκίνι είθελεν να μήν πιγένι ειπεθερά της μαζίτους και ο άτραστις δέν τόθελεν αυτόν και έτσι είρθαν στο σιμίον που χισαν. Ο Νικόλας ο σιπέθερος σου μου είπεν νασου γράπσο να πής στον κίριον Σοκράτιν λοηζίδιν να του στίλι κάρταν να έρθι να τον δί. Για μάς σου είπα ότι είμαστε τέσερις. Να στίλις για τιν κουμέραν την γιανούλαν και τιν Δεσπινού και τον κοστίν και για μαίναν. Σε παρακαλό διότι θαμου φανί πολί στενογορίαν άν δέν έρθο. Φρόντισενα τα κανονίσις και για τους τέσερις και είσος ο μεγαλοδύναμος θεός ναβάλι το χέριτου να είνε ειτελεφτέα φορά και θαείστε ελέφθερι πιόν. Άργισα και τες ξανα καθαρίζο τες ακινάρες και όταν διπσάσου θα τες ποτίζο διότι εκάμαν κσόφιλα πολά και δέθα περπατά τονερόν. Για τιν βραχτίν τα κανονίσαμε μετι γιαγιά μου και της δόσαμεν 5 λίρες. Τις έδοσεν 3 ειμάμα μου και 2 εγό και θαμας κάμε ο δικιγόρος ένα γαρτί να το ειπογράπσι. Της είπα γιαναμαίν έγουμεν φασαρίες μετους άλους. Γνοριστίκαμεν και μεμιάν κοπέλα απέκσο απο τες φυλακές που τον άτραντής τον δίκασαν 2 φορές για κρεμάλαν και μετά του γάρισεν την ζοήν ειβασίλισα και μου είπεν ότι τις γράφιοκίριος τις ότι είστε μαζιν. Μου είπεν και το γοργιον της αλά το ξέχασα και την λιπύθικα πολί διότι είνε μιά πολί καλί κοπέλα και έγι και έναν μορόν. Τιν φρίκαμεν 2 3 φορές μετον αδελφό τις. Δέ του είπαν όμος λέι πόσι φυλακίν θακάμι. Χερετσμούς πολου απο του γονίς μας, αδέλφυαμας και απο όλους τους συγκενίς και φύλουσου.
{% endalternatetext %}

Είμαστε πάρα πολύ καλά δόξα σοι ο θεός, το ίδιον επιθυμώ και δι εσαίν. Όλοι στο χωριόν είναι καλά και η μάμα σου. Πήγα στον κουμπάρον τον Πανίκον μα δέν έκαμεν καμιάν είσπραξιν και του είπα και μου σημείωσεν τους χωριανούς μας να τους πούμεν προσωπικός να δούμεν και είπεν ο κουμπάρος ο Χαμπής ότι θα τους πεί εκείνος. Έχει απο το χωριόν ακόμα σαράντα λίρες. Ο κουμπάρος ο Αντώνης είπεν ότι δέν έχει να διά, είχετε λογαριασμό ξερω γω μου λέγεν ο κουμπάρος ο Πανίκος ότι του είπεν και δέν του δωσεν. Θέλω να μου γράψεις ή άν θυμηθούμεν στην επίσκεψην άν έχεις χρήματα στην τράπεζαν διότι λέω πολές φορές να σε ρωτήσω και ξεχνώ, διότι βρήκα ένα δευτεράκι και δέν το κατάλαβα ή μήπως έχεις να διάς. Ο Νίκος μας ένι και αυτός πολύ καλά και ότι δει στο σπίτιν θέλει να το φυλάξει λέει και να ρθει ο παπάς μου να φάμεν μαζίν. Σήμερα είναι Κυριακή και παντρεύεται και η Δέσποινα της Μαρικούς. Γέννησεν και η Στασού μας και έκαμεν κορούδαν και η Ελένη του Χαμπή του Παπάντωνη και έκαμεν γιόν. Η κόρη του Χαμπή του Σπύρου χώρισεν με τον άντραν της, μάλλωναν με τη πεθεράν της και δέν εκάμναν το καλόν και εκείνη ήθελεν να μήν πηγαίνει η πεθερά της μαζί τους και ο άντρας της δέν τόθελεν αυτόν και έτσι ήρθαν στο σημείον που χωρίσαν. Ο Νικόλας ο συμπέθερος σου μου είπεν να σου γράψω να πεις στον κύριον Σωκράτην Λοιζίδην να του στείλει κάρταν να έρθει να τον δει. Για μάς σου είπα ότι είμαστε τέσσερις. Να στείλεις για την κουμέραν την Γιαννούλαν και την Δεσποινού και τον Κωστήν και για μέναν. Σε παρακαλώ διότι θα μου φανεί πολλή στενοχώρία άν δέν έρθω. Φρόντισε να τα κανονίσεις και για τους τέσσερις και ίσως ο μεγαλοδύναμος Θεός να βάλει το χέρι του να είναι η τελευταία φορά και θα είστε ελεύθεροι πιόν. Άργησα και τες ξανακαθαρίζο τες αγγινάρες και όταν διψάσουν θα τες ποτίζω διότι εκάμαν ξώφυλλα πολλά και δεν θα περπατά το νερόν. Για την βραχτήν τα κανονίσαμε με τη γιαγιά μου και της δώσαμεν 5 λίρες. Της έδωσεν 3 η μάμα μου και 2 εγώ και θα μας κάμει ο δικηγόρος ένα χαρτί να το υπογράψει. Της είπα για να μεν έχουμεν φασαρίες με τους άλους. Γνωριστήκαμεν και με μιάν κοπέλα απέξω από τες φυλακές που τον άντραν τής τον δίκασαν 2 φορές για κρεμάλαν και μετά του χάρησεν την ζωήν η βασίλισα και μου είπεν ότι της γράφει ο κύριος της ότι είστε μαζιν. Μου είπεν και το χωριόν της αλλά το ξέχασα και την λυπήθηκα πολύ διότι είναι μιά πολύ καλή κοπέλα και έχει και έναν μωρόν. Την βρήκαμεν 2-3 φορές με τον αδελφό της. Δεν του είπαν όμως λέει πόση φυλακήν θα κάμει. Χαιρετισμούς πολλους απο του γονείς μας, αδέλφια μας και απο όλους τους συγγενείς και φίλους σου.

{% alternatetext %}
Σε χαιρετό με πολήν αγάπην ει κιρία σου Δέσπεινα.
{% endalternatetext %}

Σε χαιρετώ με πολλήν αγάπην η κυρία σου Δέσποινα.

{% gallery %}
  {% galleryitem /images/1956/180256.jpg %}
{% endgallery %}
