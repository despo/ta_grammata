---
layout: post
title: "26-4-56"
date: 2014-04-22 19:16:37 +0100
comments: true
categories:
---
8363 Block 1

Αγαπητή μου γυναίκα είμα πάρα πολύ καλά δόξασοι ο θεός. Πάντοτε με το χαμόγελο στα χείλη με την ελπίδα, το θάρρος και την υπομονήν εις την ψυχήν περνούμεν τας ημέρας μας όντος βεβαίος ότι πολύ σύντομα θα ανατείλη ηστες ψυχές όλων μας το χαρμόσυνο φώς της Ανατολής, θα μας προσφέρη την χαρά και το γέλιο και θα σκορπίση και θα εξαφανίση απο τον Κυπριακόν ορϊζοντα το μαύρο σκοτάδι, και θα ενώση μιά και καλά αγαπητά πρόσωπα, πατέρες με παιδιά, παιδιά με μητέρες, άντρες με γυναίκες, εραστές με ερωμένες που τώρα κρατούνται χωρισμένοι γιατί πίστεψαν σε ηθικές αρχές και ηθικές αξίες στην δικαιοσύνη, στην αλήθεια. Κάθε μέρα που περνούμεν εδώ στην φυλακήν μακρυά απο σας προσθέτει και ένα μέτρον είς την αγάπην και την στοργήν που έχομεν για σας. Πιστεύομεν απόλυτα ότι σύντομα θα ανταμωθούμεν μιά και καλά, αλλά υπερήφανοι, γι ̈αυτό προσπαθούμεν όσο μπορούμεν να προφυλάξωμεν την υγείαν μας ενόσω ευρισκόμεθα είς την φυλακήν, χωρίς στενοχώριες και έννοιες. Επήρα τες επιστολές σου και τις δύο, αλλά δέν μου γράφεις τίποτε νέα του χωριού. Ευχαριστήθηκα για την καλή σος υγείαν και για την επιστολήν του βάσου. Δόξασοι ο θεός αφού είναι καλά δέν πειράζει αφού άργησεν να γράψη. Γράψετε του και απο μένα χαιρετισμούς και άς μου στείλη κανένα γράμμα. Δώσε χαιρετισμούς είς την κουμέραν μας την Ρεβεκκούν και τν κουμπάρον τον Αντρίκκον και πές τους έκ μέρους μου να τους ζήση ο Χριστόδουλος και εχάρηκα που εγέννησεν με καλήν υγείαν. Ο Λαζαρής ήρθεν και εκουβεντιάσαμεν στες 14 του μηνός Κυριακήν. Το τέλος του μηνός θα σου στείλω και κάρταν για τα πρόσωπα που μου γράφεις. Να μου φέρης άν θυμηθής 2 – 3 χτενιές ωραία χρώματα τίποτε άλλον. Σας εύχομαι να περάσετε καλές γιορτές και χαρούμενες και είθε ο Χριστός με την ανάστασιν του να μας δώση και εμάς και εσάς την ψυχκήν δύναμιν και το θάρρος τα οποία μας χρειάζονται, αλλά και να βοηθήση εις τηνεπικράτησιν του δικαίου μας ούτως ώστε σύντομα να γιορτάσουμε μαζί την μεγάλην Ανάστασιν. Ο Νίκος μου τί κάνει, είναι φρόνιμος. Εις την εκκλησίαν πηγαίννει. και είναι φρόνιμος. Ο Νικολής πώς πάει, φαντάζομαι να εμεγάλωσεν. Η Μαρούλλα...... η Στειλλού,..ο.. όλοι...., όλοι... αλλά η θύμησις όλων των αγαπητών μου προσώπων μου φέρνει μελαγχολίαν και λύπην. Ας προσπαθήσω να κρατώ για ακόμα λίγο την σκέψιν μου μακρυά σας. Ο θείος ο Σωτήρης.... ο θείος ο Γιαννής, όλοι οι θείοι μας και θείες μας τί γίνονται, νάναι καλά. Οι στετέδες μας, ο Αντρίκκος, η Ττοούλα, η Στασού, ο Νίκος μας... δώσε τους όλους χαιρετίσματα.. Χαιρετίσματα δώσε στους γονείς μας, αδέρφια μας, στην μητέρα μου και σ ̈όλους. Κάθε βράδυ και πρωί προσεύχομαι να είσθε όλοι καλά. Χαιρετίσματα απο όλα τα παιδιά εδώ στην φυλακή και έιναι όλοι καλά. Μόλις πάρης το γράμμα μου γράψε μου και όποτε θέλετε ελάτε για επίσκεψιν. Δώσε χαιρετίσματα και στην κουμέραν την Ρεβεκκούν και ο θεός θα βοηθήση να μήν στενοχωρήται πές της, στην κουμέραν την Στασούν, Ελένην, Γιαννούλλαν, Δεσποινούν, Ιφιγένειαν, Βρυονούν, Θεοδούλαν, Ττοουλήν, Γρηγορούν, Σπύρον, Μαρούλλαν και σ ̈όλους.

Με πολλήν αγάπην<br/>
 Χριστόδουλος

{% img left /images/1956/260456.jpg 400 350 'γράμμα πρώτη σελίδα' 'images' %}
{% img right /images/1956/260456B.jpg 400 350 'γράμμα δεύτερη σελίδα' 'images' %}
