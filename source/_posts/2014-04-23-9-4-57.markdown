---
layout: post
title: "9-4-57"
date: 2014-04-23 03:40:11 +0100
comments: true
categories:
---

8363 Δέσποιναν Ταπακκούδη Χλώρακαν - Πάφου

Αγαπητή μου γυναίκα,

Επήρα έξτρα κόλλαν για να σε πληροφορήσω σχετικά για την κατάστασιν μου. Με μετέφεραν χθές Τρίτην απο το Γενικόν Νοσοκομείον εις τας κεντρικάς φυλακάς. Έγινα τελείως καλά δόξα σοι ο θεός. Μας περιποιήθηκαν αρκετά καλά και και οι γιατροί και οι νοσοκόμες. Με είδε και ο γιατρός ο Λιασίδης. Επήρα χθές και την επιστολή σου, και λυπήθηκα που δέν μπόρεσα να σας δώ. Αλλά εσύ νομίζω τόξερες, σου τόπα άλλες φορές ότι όταν ευρισκόμεθα στο νοσοκομείον δέν επιτρέπονται επισκέψεις, και έπρεπεν να μήν έρθετε αφού το εμάθετε απο την εφημερίδα ότι επήγα στο νοσοκομείον. Τώρα αυτές τες μέρες μπορείτε να έρθετε μέχρι τες 15 δηλ. και τες 15 επιτρέπονται επισκέψεις.
Αλλά εφ’ όσον σου γράφω ότι είμαι καλά τώρα έρχεται και Πάσχαν έχετε έξοδα, δουλειές, δέν είναι ανάγκη να έρθης αυτές τες μέρες. Γράψε μου να σου στείλω κάρταν για τον άλλον μήνα. Σε 15 μέρες θα σου στείλω την κάρταν του άλλου μηνός, δέν είναι και πολύ αργά και νομίζω πρέπει να περιμένης 15 μέρες. Εάν όμως θέλεις να έρθης αυτές τες μέρες έλα αλλά όχι μετά τες 15 γιατί άν έρθης μετά τες 15 μπορεί να μή σου επιτρέψουν. Δέν ξέρω, ίσως θα φθάση αργά το γράμμα μου, γιατί σήμερα Τρίτην το γράφω, αλλά αλλοιώτικα δέν μπορούσα να κάμω. Ήρθα χθές απο το Νοσοκομείον, και σήμμερα σου γράφω. Σου επαναλαμβάννω λοιπόν ότι είμαι πολύ καλά και να μήν έχης καμιάμ ένιαν. Δώσε τους θερμούς μου χαιρετισμούς μου στον πεθθερόν μου, πεθθεράν μου μητέρα μου, αδέρφια μας, Ρεβεκκούν, Αντρείκκον, στον πεθθερόν της, πεθθεράν της στες στετέδες μας, στην κουμέραν την Στασούν και σ’ όλους όσους ρωτούν για μένα. Ελπίζω ότι πιό σύντομα απ’ ότι αναμέναμε θα ανταμωθούμε ελεύθεροι. Χαιρετισμούς πολλούς και στον Νίκον μας αι πρέπει να είναι φρόνιμος, να ακούη της μάνας του σε ότι του λέγει και σύντομα θα έρθω και θα του αγοράσω ότι θέλει.

Τη 9.4.57

Γειά σου και καλήν αντάμωσιν.<br/>
Με πολλήν αγάπην<br/>
Χριστόδουλος

Υ.Γ. Εάν δέν έρθης επίσκεψιν να μου γράψης σε ποιούς να στέιλω την κάρταν γιατί στες 20 του μηνός θα τες στείλωμεν δηλαδή άμα πάρης το γράμμα μου μετά 6 – 7 μέρες.

Ο ίδιος

{% gallery %}
  {% galleryitem /images/1957/090457.jpg 'γράμμα πρώτη σελίδα' 'images' %}
  {% galleryitem /images/1957/090457B.jpg 'γράμμα δεύτερη σελίδα' 'images' %}
{% endgallery %}
